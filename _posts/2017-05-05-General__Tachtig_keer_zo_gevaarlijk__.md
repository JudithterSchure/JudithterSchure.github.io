---
layout: post
title: "[General] Tachtig keer zo gevaarlijk?!"
date: 2017-05-05
description: "Mijn vorige blogpost ging over de tabel hieronder, gepubliceerd in een blogpost (26 februari 2013) van Bruce Tremper voor het Utah Avalanche Center. Om zo’n tabel te maken moet een hoop data verzameld worden. En het hangt er maar net vanaf wanneer en hoe je dat doet welke volgorde de activiteiten krijgen. Hoe kom je aan dit soort data?"
tags: []
categories: ["General"]

---
![](/assets/img/posts/General__Tachtig_keer_zo_gevaarlijk__-0.jpeg)

Het aantal alpinisten op de hoogste bergen van de wereld is nog wel te tellen, daar kun je misschien wel gewoon van op aan. Maar het aantal 1 uur durende ritjes met de auto, wie telt dat? In Nederland probeert het Centraal Bureau voor de Statistiek dat te doen. Of eigenlijk: te schatten. Het aantal ritjes in de auto (ongeacht hoe lang die duurden) werd voor 2014 door het CBS geschat op ruim 7,4 miljard. In dat jaar werd een autoritje 187 mensen fataal.

Dat zijn ongeveer 25 fatale ritjes per miljard gemiddelde ritjes. 0,025 micromorts in de eenheid van de tabel van het Utah Avalanche Center. Dat is een kans van 0,025 op een miljoen om te sterven (micro is een miljoenste, en mort is Latijn (en Frans) voor dood). Als we aannemen dat zo’n gemiddeld ritje een uur duurt dan is autorijden dus 80 keer dodelijk in de VS dan in Nederland.

Al die aantallen ritjes zijn geschat, namelijk door een kleine groep mensen te vragen hoeveel ritjes ze rijden en dan op een slimme manier tot het gemiddelde te komen voor heel Nederland. Daarmee kun je er op allerlei manieren naast zitten, bijvoorbeeld als van de groep mensen die je vraagt alleen de openbaar-vervoers-forenzen zin hebben om te antwoorden.

Een manier om te kijken hoe goed je het doet, is de cijfers meerdere keren te verzamelen en te kijken hoe stabiel de schattingen zijn die daaruit voortkomen. In de tabel hieronder staan de CBS cijfers op een rijtje voor drie opeenvolgende jaren. Het kan natuurlijk zo zijn dat de verkeersveiligheid in Nederlands in deze jaren veranderd is. Maar dat dezelfde orde van grootte meerdere keren geschat wordt, is een goede indicatie van de kwaliteit van deze cijfers.

Deze getallen zijn te vinden op Statline, op de website van het CBS. Het aantal verkeersongevallen vind je [hier](http://statline.cbs.nl/Statweb/publication/?DM=SLNL&PA=71936ned&D1=0%2C5-6&D2=a&D3=a&D4=16-19&HDR=T&STB=G1%2CG2%2CG3&VW=T). Het aantal ritjes in de auto, als bestuurder en passagier, vind je [hier](http://statline.cbs.nl/Statweb/publication/?DM=SLNL&PA=81128ned&D1=0-2&D2=0&D3=0&D4=0%2C40-42&D5=a&D6=0&D7=a&VW=T). Het aantal personen in Nederland over de jaren vind je [hier](http://statline.cbs.nl/Statweb/publication/?DM=SLNL&PA=37296ned&D1=0-51&D2=0-60%2C62-63&HDR=G1&STB=T&VW=T).

![](/assets/img/posts/General__Tachtig_keer_zo_gevaarlijk__-1.jpeg)

Maar is je bed uitkomen in Utah nu gevaarlijker dan autorijden in Nederland? En als het gemiddelde autoritje in Nederland nu maar een halfuur duurt, hoe vergelijk je dat met de Verenigde Staten? Daar kom ik in mijn volgende blogpost op terug.

Fri, 05 May
