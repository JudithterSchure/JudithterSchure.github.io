---
layout: post
title: "[General] De Correspondent"
date: 2019-01-25
description: "Vandaag publiceert De Correspondent mijn verhaal over risicoreductie in het verkeer en in de bergsport. Lees het hier.Zie ook mijn blogpost over de klassieke denkfout die wordt gemaakt in de mediaberichtgeving over het appverbod.In deze blogpost wat achtergrond bij mijn berekeningen."
tags: []
categories: ["General"]
thumbnail: /assets/img/posts/General__De_Correspondent-thumbnail.jpeg
---
![](/assets/img/posts/General__De_Correspondent-0.jpeg)

Vandaag publiceert De Correspondent mijn verhaal over risicoreductie in het verkeer en in de bergsport. [Lees het hier](https://decorrespondent.nl/9100/overal-nemen-we-risicos-serieus-behalve-op-de-weg/385930645100-85dc2a84).

Zie ook [mijn blogpost](General-De-Klassieke-Denkfout) over de klassieke denkfout die wordt gemaakt in de mediaberichtgeving over het appverbod.

[![](/assets/img/posts/General__De_Correspondent-1.jpeg)](https://decorrespondent.nl/9100/overal-nemen-we-risicos-serieus-behalve-op-de-weg/385930645100-85dc2a84)

In deze blogpost wat achtergrond bij mijn berekeningen.

## Micromorts

De blauwe rijnamen hieronder zijn links naar de CBS statline tabellen van deze cijfers.

|  |  |  |  |
| --- | --- | --- | --- |
| AUTO | 2015 | 2016 | 2017 |
| [Aantal doden - auto](https://opendata.cbs.nl/statline/#/CBS/nl/dataset/71936ned/table?ts=1532682836756) | 224 | 231 | [201](https://www.swov.nl/file/13437/download?token=9U7YHceS) |
| [Aantal ritjes per persoon per jaar (bestuurders + passagiers) - auto](https://opendata.cbs.nl/statline/#/CBS/nl/dataset/83499NED/table?ts=1543936748702) | 294 + 127  = 421 | 290 + 127  = 417 | 288 + 120  = 408 |
| [Aantal personen](https://opendata.cbs.nl/statline/#/CBS/nl/dataset/37296ned/table?ts=1541861170673) | 16 900 726 | 16 979 120 | 17 081 507 |
| Aantal personen in een rit - auto | 7 115 205 646 | 7 080 293 040 | 6 969 254 856 |
| Risico in micromorts - auto | 0.03 | 0.03 | 0.03 |


|  |  |  |  |
| --- | --- | --- | --- |
| FIETS | 2015 | 2016 | 2017 |
| [Aantal doden - fiets](https://opendata.cbs.nl/statline/#/CBS/nl/dataset/71936ned/table?ts=1532682836756) | 185 | 189 | 206 |
| [Aantal ritjes per persoon per jaar - fiets](https://opendata.cbs.nl/statline/#/CBS/nl/dataset/83499NED/table?ts=1543936748702) | 249 | 242 | 234 |
| [Aantal personen](https://opendata.cbs.nl/statline/#/CBS/nl/dataset/37296ned/table?ts=1541861170673) | 16 900 726 | 16 979 120 | 17 081 507 |
| Aantal personen in een rit - fiets | 4 208 280 774 | 4 108 947 040 | 3 997 072 638 |
| Risico in micromorts - fiets | 0.04 | 0.05 | 0.05 |

Ik rond het aantal ongelukken per miljard fietstochtjes af naar beneden omdat het aandeel 60+ in de fietsongevallen ten opzichte van de ritjes die zij maken erg groot is en ik met de 60+ers op een veel hoger risico uit kom dan zonder de 60+ers. Deze getallen uitrekenen voor 60-minners is lastig omdat het aantal ritjes en het aantal doden niet voor dezelfde leeftijdscategorieën openbaar zijn bij het CBS. De beste weergave van het risico voor de gemiddelde risico zou een gewogen gemiddelde zijn van de risico’s per leeftijdsgroep, met de gewichten voor hun aandeel in het totaal aantal ritjes. Dit gewogen gemiddelde zou iets lager uitkomen dan 190 ongelukken per 4 miljard ritjes, vandaar dat ik naar beneden afrond.

Hoeveel gevaarlijker fietsen is dan autorijden wisselt wel per leeftijdsgroep. Voor de groep 18-24 die net hun rijbewijs heeft is het verschil het kleinst, voor 60+ers het grootst, zie [dit rapport](https://www.swov.nl/file/13437/download?token=9U7YHceS) uit 2013 van SWOV.

De brommer is zo’n 6 keer gevaarlijker dan de fiets, met 0.24 micromort voor de brommer en 0.04 micromort voor de fiets. Een deel van dit gevaar kan misschien toegeschreven worden aan de personen die de brommer besturen en niet aan de brommer als vervoermiddel.

|  |  |  |  |
| --- | --- | --- | --- |
| BROM-/SNORFIETS | 2015 | 2016 | 2017 |
| Aantal doden - brom-/snorfiets | 45 | 44 | 46 |
| Aantal ritjes per persoon per jaar - brom-/snorfiets | 10.95 | 10.98 | 10.95 |
| Aantal personen | 16 900 726 | 16 979 120 | 17 081 507 |
| Aantal personen in een rit - brom-/snorfiets | 185 062 950 | 186 430 738 | 187 042 502 |
| Risico in micromorts - brom-/snorfiets | 0.243 | 0.236 | 0.246 |

## Microkills

|  |  |  |  |
| --- | --- | --- | --- |
| AUTO | 2015 | 2016 | 2017 |
| Aantal doden - auto | ?? | 177  [(59 fietsers,](https://www.swov.nl/publicatie/monitor-verkeersveiligheid-2017)  [28 voetgangers,](https://www.swov.nl/publicatie/monitor-verkeersveiligheid-2017)  [58 andere automobilisten,](https://www.swov.nl/publicatie/monitor-verkeersveiligheid-2017)  [Rest overig)](https://www.swov.nl/publicatie/monitor-verkeersveiligheid-2017) | 184  [(64 fietsers,](https://www.swov.nl/publicatie/monitor-verkeersveiligheid-2018)  [36 voetgangers,](https://www.swov.nl/publicatie/monitor-verkeersveiligheid-2018)  [42 andere automobilisten,](https://www.swov.nl/publicatie/monitor-verkeersveiligheid-2018)  [Rest overig)](https://www.swov.nl/publicatie/monitor-verkeersveiligheid-2018) |
| [Aantal ritjes per persoon per jaar (bestuurders) - auto](https://opendata.cbs.nl/statline/#/CBS/nl/dataset/83499NED/table?ts=1543936748702) | 294 | 290 | 288 |
| [Aantal personen](https://opendata.cbs.nl/statline/#/CBS/nl/dataset/37296ned/table?ts=1541861170673) | 16 900 726 | 16 979 120 | 17 081 507 |
| Aantal personen in een rit - auto | 4 868 813 444 | 4 923 944 800 | 4 919 474 016 |
| Risico in microkills - auto | ?? | 0.04 | 0.04 |


|  |  |  |  |
| --- | --- | --- | --- |
| FIETS | 2015 | 2016 | 2017 |
| Aantal doden - fiets | ?? | 11  [(10 andere fietsers,](https://www.swov.nl/publicatie/monitor-verkeersveiligheid-2017)  [1 overig)](https://www.swov.nl/publicatie/monitor-verkeersveiligheid-2017) | 14  [(11 andere fietsers,](https://www.swov.nl/publicatie/monitor-verkeersveiligheid-2018)  [2 voetgangers,](https://www.swov.nl/publicatie/monitor-verkeersveiligheid-2018)  [1 bestuurder van  motorfiets)](https://www.swov.nl/publicatie/monitor-verkeersveiligheid-2018) |
| [Aantal ritjes per persoon per jaar - fiets](https://opendata.cbs.nl/statline/#/CBS/nl/dataset/83499NED/table?ts=1543936748702) | 249 | 242 | 234 |
| [Aantal personen](https://opendata.cbs.nl/statline/#/CBS/nl/dataset/37296ned/table?ts=1541861170673) | 16 900 726 | 16 979 120 | 17 081 507 |
| Aantal personen in een rit - fiets | 4 208 280 774 | 4 108 947 040 | 3 997 072 638 |
| Risico in microkills - fiets | ?? | 0.003 | 0.003 |

We kunnen het aantal microkills nooit heel precies weten omdat we alleen maar kunnen schatten hoeveel ritjes er worden gemaakt, waarbij een steekproef van Nederlanders wordt gevraagd. Zowel het aantal dodelijke ongevallen als de schatter van het aantal ritjes wisselt natuurlijk ook nog per jaar. De microkills die ik hier uitreken zijn nog wat minder betrouwbaar dan de micromorts in het verkeer die ik heb berekend, omdat verkeersdoden door het CBS wordt geschat door verschillende bronnen naast elkaar te leggen en de botsingen maar op één manier worden vastgelegd in het register BRON. Van dit register weten we dat [de gerapporteerde verkeersdoden zo’n 15% te laag liggen](https://www.swov.nl/feiten-cijfers/factsheet/verkeersdoden-nederland) en dat [de registratie van fietsdoden zelfs steeds slechter wordt](https://www.swov.nl/publicatie/monitor-verkeersveiligheid-2018). Het werkelijke aantal microkills is daarom vermoedelijk hoger voor de fiets, aangezien fiets-fiets botsingen minder goed geregistreerd worden dan botsingen met gemotoriseerde voertuigen.

Als je de kans wil weten op **óf** *mort* **óf** *kill* wil uitrekenen kun je de micromorts en microkills optellen mits het niet voorkomt dat je *mort* **en** *kill* hebt, want dan tel je die situatie twee keer. Het gaat dan dus om een auto- of fietsongeluk waarbij zowel jij omkomt als dat je betrokken bent bij de dood van een ander. Hier heb ik geen data over kunnen vinden. De afgelopen jaren was ongeveer de helft (zo’n 110/220) van de dodelijke auto-ongelukken enkelvoudig, dus kan deze situatie niet zo vaak voorkomen dat het de micromorts + microkills voor de auto net zo laag maakt als die van de fiets. We zouden ook kunnen zeggen dat we *mort* **en** *kill* dubbel zo erg vinden als *mort* en *kill* samen. Dan kunnen we gewoon micromorts en microkills optellen.